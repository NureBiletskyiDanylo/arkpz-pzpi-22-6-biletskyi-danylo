1. Business Requirements
1.1 Background
У сучасному світі забезпечення належних умов зберігання медикаментів є критично важливим завданням, адже від цього залежить їхня якість, ефективність та безпека для пацієнтів.
Багато медичних закладів, аптек та складів зіштовхуються з проблемою нестачі автоматизованих систем контролю умов зберігання, що призводить до ризику псування медикаментів через недотримання температурного режиму або підвищеної вологості.
У зв'язку з цим виникла необхідність у створенні інтегрованої програмної системи, яка об'єднує серверну частину для централізованого управління даними,
вебсайт для зручного адміністрування, мобільний застосунок для швидкого доступу до інформації та IoT-сенсори для безперервного моніторингу параметрів навколишнього середовища.
Така система дозволить автоматизувати процеси збору даних, підвищити точність моніторингу та оперативно реагувати на порушення умов зберігання.
Розробка цієї системи спрямована на підвищення ефективності управління запасами медикаментів, забезпечення їхньої якості та зменшення фінансових втрат, пов'язаних із псуванням препаратів.
Впровадження сучасних технологій IoT та інтеграція з цифровими інструментами дозволить закладам охорони здоров’я і постачальникам медикаментів забезпечити найвищі стандарти зберігання та безпеки.

1.2 Business Opportunity
Зростаючий попит на якісне та безпечне зберігання медикаментів створює унікальну можливість для впровадження інноваційної програмної системи, що дозволить ефективно вирішувати цю задачу. 
В умовах зростання ринку фармацевтики, логістики та медичних послуг зберігання медикаментів стає не лише операційним викликом, але й важливим елементом дотримання регуляторних норм та стандартів.
Сьогодні на ринку існують окремі рішення для моніторингу параметрів навколишнього середовища, але вони часто мають обмежений функціонал або не забезпечують інтеграцію з іншими інструментами управління запасами медикаментів.
Більшість таких систем потребує значних фінансових витрат для впровадження та підтримки, що робить їх недоступними для малого бізнесу.
Пропонована система забезпечить комплексний підхід до вирішення проблеми зберігання медикаментів, об’єднуючи функції:
    - Моніторинг температури та вологості в реальному часі за допомогою IoT-сенсорів.
    - Централізоване управління даними через серверну частину.
    - Зручне адміністрування через вебсайт.
    - Мобільний доступ до інформації для оперативного реагування на відхилення.
Цей продукт вигідно вирізнятиметься на ринку завдяки:
    1) Доступності – можливість масштабування та адаптації для потреб різних категорій користувачів.
    2) Інтегрованому підходу – взаємодія між IoT, веб- та мобільними платформами для забезпечення повного циклу управління умовами зберігання.
    3) Відповідності сучасним трендам – автоматизація процесів, впровадження IoT та хмарних технологій.
Відсутність єдиного універсального рішення на ринку створює великий попит на продукт, який зможе поєднати низьку вартість, простоту у використанні та функціональність. 
Пропонована система вписується в стратегічний напрямок цифровізації медичних послуг та автоматизації бізнес-процесів, забезпечуючи користувачам конкурентну перевагу у галузі зберігання медикаментів.
 
1.3 Business Objectives and Success Criteria
Основними бізнес-цілями програмної системи зі зберігання медикаментів є:
    1) Збільшення доходу: 
        - Розширення ринку за рахунок малих та середніх аптечних мереж, медичних закладів та фармацевтичних складів, що прагнуть автоматизувати контроль умов зберігання.
        - Досягнення щомісячного приросту доходу на 15% протягом першого року після впровадження системи.
    2) Оптимізація витрат:
        - Зменшення витрат клієнтів від псування медикаментів через порушшення умов зберігання щонайменше на 20%.
        - Скорочення витрат клієнтів на ручний моніторинг параметрів середовища та оперативну діагностику.
    3) Розширення клієнсткьої бази:
        - Залучення не менше 40 платних користувачів (компаній) протягом перших шести місяців після запуску продукту.
        - Збільшення кількості платних користувачів вдвічі протягом першого року після запуску продукту.
Основними критеріями успіху:
    1) Досягнення фінансових показників: 
        - Стабільне та поступове збільшення доходів та їх вимірювання на регулярній основі. 
    2) Якість продукту: 
        - Наявність безвідмовної роботи системи на рівні 99%(uptime).
        - Середній час відповіді IoT-сенсорів та серверної частини - не більше 2 секунд.
    3) Вплив на клієнтів:
        - Скорочення інцидентів псування медикаментів серед клієнтів системи на 30% порівняно з періодом до впровадження.
        - Підвищення ефективності управління запасами медикаментів на 25% за рахунок використання аналітики, наданої системою.
Поділимо критерії успіху на внутрішні, тобто ті що компанія розробників може контролювати, та зовнішні, ті що компанія розробників не може контролювати:
    - Внутрішні фактори
        1) Ефективне управління командою розробників та тестувальників.
        2) Дотримання графіка проєкту та контроль витрат.
        3) Використання перевірених технологій для забезпечення надійності та масштабованості продукту.
    - Зовнішні фактори
        1) Попит на автоматизовані рішення для моніторингу умов зберігання.
        2) Сприйняття продукту на ринку та готовність клієнтів до цифровізації процесів.
        3) Конкуренція на ринку та можливість адаптувати продукт до мінливих потреб клієнтів.   

1.4 Customer or Market Needs
Серед потреб клієнтів можна виділити наступні:
    1) Автоматизація моніторингу умов зберігання: Типові клієнти, такі як аптеки, фармацевтичні склади та медичні заклади, потребують автоматичного та точного контролю температури та вологості.
    2) Оперативне сповіщення про відхилення: Клієнти потребують швидких сповіщень про порушення умов зберігання через мобільні застосунки або інші канали зв’язку для уникнення втрат.
    3) Інтеграція з сучасним обладнанням: Система повинна працювати з IoT-сенсорами, які легко встановлюються в зонах зберігання. 
    Клієнти очікують, що рішення буде підтримувати стандартизовані протоколи передачі даних для легкого підключення обладнання.
    4) Доступність для різних сегментів ринку: Малий і середній бізнес часто стикається з високою вартістю впровадження подібних систем. Рішення має бути доступним за ціною та адаптивним для використання як у великих складах, так і в невеликих аптеках
    5) Надійність та масштабованість: Клієнти очікують, що система забезпечуватиме безперебійну роботу, навіть за значного збільшення кількості точок моніторингу (сенсорів) та обсягів даних.
    6) Гнучкість у налаштуванні: Клієнти потребують можливості самостійно налаштовувати порогові значення температури та вологості для різних зон зберігання відповідно до типу медикаментів.
Технічні вимоги:
    - Сумісність з браузерами: Система повинна підтримувати основні браузери (Chrome, Edge, Safari, Firefox) для вебсайту.
    - Операційне середовище: Програмне забезпечення повинно працювати на найбільш розповсюджених платвормах, таких як Android та Windows.
    - Системна взаємодія: Необхідно побудувати АРІ для взаємодії з різними ІоТ сенсорами.
 
 
2 Vision Of The Solution
2.1 Vision Statement
Ми прагнемо створити інноваційну програмну систему, яка стане невід'ємною частиною управління умовами зберігання медикаментів, забезпечуючи автоматизацію, безпеку та зручність для користувачів.
Наш продукт дозволить клієнтам із різних сегментів ринку — ефективно контролювати температуру та вологість, своєчасно реагувати на відхилення і зменшувати ризики псування цінних препаратів.
Ми прагнемо зробити світ, де кожен медичний заклад чи аптека зможе легко впровадити сучасну цифрову систему для збереження якості медикаментів, запобігаючи втратам та мінімізуючи ризики. 
Наша система дозволить оптимізувати витрати, підвищити довіру до фармацевтичних послуг та сприятиме покращенню якості медичного обслуговування. 
 
2.2 Major Features
MF-1. АРІ для обробки запитів та взаємодії між різними чистинами системи:
- Система надає АРІ, який обробляє різні типи запитів від мобільної та веб частин системи.
MF-2. Управління даними препаратів, працівників тощо за допомогою серверної частини.
- Серверна частина оброблює дані отримані від веб чи мобільних частин системи, а також дані від ІоТ-сенсорів. Система зберігає їх у базі даних та при потребі змінює їх чи надає ці дані різним частинам системи.
MF-3. Сповіщення при порушенні умов зберігання:
- Система сповіщатиме користувачів про порушення умов зберігання медикаментів за допомогою мобільної частини.
MF-4. Веб-інтерфейс для роботи з препаратами:
- Користувачі зможуть переглядати дані про зареєстровані медикаменти, змінювати інформацію про них, додавати та видаляти їх за допомогою інтерфейсу веб-додатку.
MF-5. Адміністративні функції для зміни умов зберігання медикаментів:
- Користувачі з правами адміністратора зможуть змінювати межі необхідних умов зберігання медикаментів.
MF-6. Перегляд поточних умов зберігання медикаментів:
- Користувачі в будь-який момент зможуть переглядати поточні умови зберігання препаратів за допомогою мобільної частини системи.
MF-7. Інтеграція ІоТ-сенсорів для моніторингу поточних умов зберігання препаратів:
- Сенсори надсилатимуть інформацію про поточні дані температури та вологості в приміщенні, де знаходяться медикаменти, серверу для подальшої обробки.


3 Scope and Limitations
3.1 Scope of Initial Release
Для початкового релізу будуть розроблені серверна та ІоТ частини. Вони матимуть наступний функціонал:
    1) Реєстрація нових препаратів та управління їх даними:
        - Серверна частина зможе обробляти запити на створення, зміну, видалення чи надання даних про певний препарат, чи певні препарати.
    2) Реєстрація нових користувачів та управління їх правами:
        - Серверна частина матиме систему авторизації та аутентифікації користувачів. Користувачі з більшими правами зможуть змінювати права облікових записів інших користувачів.
    3) Управління мінімальними та максимальними значеннями умов зберігання ліків:
        - Серверна частина дозволить користувачам з достатніми правами змінювати межі умов зберігання препаратів, такі як температура та вологість.
    4) Обробка даних від ІоТ сенсорів:
        - Серверна частина оброблюватиме дані про поточну температуру та вологість, яку вона отримує від ІоТ серверів і залежно від її значень генеруватиме запити до майбутніх мобільної та веб частин системи.
    5) Отримання та надсилання даних:
        - ІоТ частина отримуватиме дані від сенсорів та надсилатиме їх на сервер кожного разу через певні проміжки часу.
 
3.2 Scope of Subsequen Releases
В наступних релізах будуть розроблені веб та мобільна частини системи. Вони матимуть наступний функціонал:
    1) Графічний інтерфейс для взаємодії з препаратами:
        - Веб-додаток матиме зручний та інтуїтивно зрозумілий інтерфейс за допомогою якого користувачі зможуть взаємодіяти з серверною частиною для зміни, додавання, оновлення чи видалення даних про препарати.
    2) Графічний інтерфейс для взаємодії з обліковими записами:
        - Веб-додаток матиме зручний та інтуїтивно зрозумілий інтерфейс за допомогою якого користувачі матимуть можливість реєструвати нові облікові записи, входити в нові та змінювати певну інформацію про них.
        - Веб-додаток матиме спеціальний інтерфейс для адміністраторів, який дозволить змінювати права облікових записів інших користувачів або видаляти їх.
    3) Графічний інтерфейс для зміни налаштування умов зберігання препаратів:
        - Веб-додаток матиме спеціальний інтерфейс для адміністраторів, який дозволить змінювати мінімальні та максимальні умови зберігання препаратів, такі як вологість та температура.
    4) Сповіщення про порушення умов зберігання:
        - При виникненні порушення умов зберігання препаратів на мобільний додаток надходитиме повідомлення про те, що певні умови порушені.
    5) Перегляд поточних значень вологості та температури:
        - Користувачі веб-застосунка та мобільного застосунку зможуть переглядати поточні значення температури та вологості в будь-який момент часу.
